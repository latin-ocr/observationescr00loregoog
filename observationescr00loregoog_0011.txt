 

eam factam esse ad editionem Iocundi anni 1522. Diu mirabar, quod multis locis, ubi
Iocundi coniecturam vel interpolationem deprehendisse mihi videbar ‚ codicem Bononiensem
variare non notatum esset. Nec facere poteram, quin codicem aut prorsus peculiarem
recensionem continere aut, quod verisimilius mihi videbatur, neglegentissime collatum esse
suspicarer. Itaque per epistolam adii professorem Bononiensem Praxi, rogans , ut locos
nonnullos, in quibus Bononiensis a reliquis codicibus discrepare ‚ cum Iocundo concordare

videbatur, accuratius examinaret. Quod cum ille, qua est liberalitate, fecisset, apparuit Ι

⁸verum esse quod suspicatus eram; omnibus his locis Bononiensis non differebat a communi
codicum lectione. Inde non dubium videtur, quin Marini, qui suam collationem fide dignam
opinabatur , Bononiensem codicem cum Idcundo consentire eumque praestantissimum
omnium 'esse putaverit. Nec mirum, quod ita plurimis et potissimum difficillimis in locis
decipiebatur. Postea ipse , cum Bononiae essem , codicem accuratius inspexi eumque
nihil a reliquis recentioribus differre et ne melioris quidem notae esse vidi3 sed scriptus
est characteribus non satis distinctis; praecipue in vocabu-lorum terminationibus multae et¹
interdum difficiliores adhibitae sunt notae; eaque difficultas causa fuisse videtur, ‘cur is,
qui codicem contulit, Matinium decipere maluerit, quam laborem, uti debebat, exsequi. --

Talis cum esset librorum Vitruvianorum conditio , paranda nova recensione non
inutile opus suscipere mihi videbar-3 qua in re quam rationem secutus sim, longum est hic
singulatim persequi. Paucis potius exemplis ,propositis demonstrabo me id potissimum
egisse, ut a priorum editorum vel temeritate vel socordia vitruvii verba ad codicum
auctoritatem revocarem.

 

In libri quarti capite tertio Vitruvius exponit Doricam aedium sacrarum rationem, et
postquam initio locutus est de operibus diastylis, quorum in intercolumniis mediisin pronao
et postico terni, in reliquis intercolumniis bini triglyphi sunt collocati, transit ad explicandam
operum systybnnm rationem *)‚ quae arctioribus intercolumniis ita sunt comparata, ut supra
singula intercolumnia singulos triglyphos, supra media in pronao et postico binos habeant.
Locus hic est in codicibus omnibus corruptus, ab editoribus variis modis emendatus,
dilaceratUS, interpolatus, nihilominus tamen ab omnibus fere, qui ad architecturam antiquam
studium contulerunt, desperatus. Ut ordine rem aggrediar, primum proponam codicum
lectionem. 'Codex Regin. 1504, quocum reliqui omnes, si excipias parvas nonnullas
discrepantias orthographicas, consentiunt, locum ita habet:

’ „Haec ratio in operibus diastyliis erit constituta. Si vero systylon et monotricly-
phou opus erit faciendum, frons aediS, si tetrastylo erit, dividatur in partes XVIII.

θ) vitruv. IV, 3, 7 ed. Schneider, pag. 174 meae editionis.

