Observationes criticae ad Vitruvium

auctore

carolo torontzon.

Oblata hac scribendi occasione ita utar, ut quam rationem in Vitruvio emendando
secutus sim paucis exemplis demonstrem. Cum Romae commorans in monumenta veterum
architectonica studium meum contulissem, fieri‘ non potuit, quin saepius Vitruvii libros
adirem, qui soli nobis relicti sunt de architectura Graeca atque Romana. Talibus studiis
occupatus facile perspexi, quantopere etiam post Seleucida-i et Mar-inii curas Vitruvii textus
et erroribus et interpolationibus sit 'inquinatus Cum igitur novae recensionis parandae
consilium cepissem , contigit mihi, ut Aemilio Braunio, cuius praematuram mortem nuper
omnes bonarum 'artium studiosi deploraverunt, benevolentissime intercedente uberrimus
apparatus criticus, quem Aloisius Marini permagno sumptu atque labore sibi comparaverat,
ab eius filio summa cum liberalitate utendus mihi concederetur. ,Ipse postea quae in hoc
apparatu desiderabantur, quoad potui, supplere studui, qua in re, quoniam codices longe
optimi et plurimi Romae asservantur, non sine successu elaboravisse mihi videor.

Est Vitruvius in numero eorum scriptorum , qui decimo quinto potissimum saeculo
multum in Italia lectitabantur eamque ob causam saepe describebantur. Unde factum est,
ut magnus codicum numerus ad nostram aetatem perveniret. Innotuerunt mihi quidem
plus quinquaginta codices, quorum viginti quinque in bibliothecis Romanis inveniuntur.
Omnes autem hos libros manuscriptos ex uno eodemque fonte derivatos esse vel ex iis
quae postea proponam exemplis facile demonstrari potest. Sunt enim nonnullae et vel
gravissimae corruptelae, quae eaedem in omnibus codicibus inveniuntur. Neque tamen ullus
ex nostris codicibus archetypum reliquorum fuisse potest, quoniam pauci antiquiores quos
habemus codices saepe lacunas quasdam habent, quae in recentioribus ita nonnunquam
ο expletae sunt, ut supplementa· pro meris librariorum coniecturis haberi non possint. Prin-
cipem inter omnes locum et vetustate et auctoritate obtinet codex Vaticanus Reginas 1504.

Constat centum viginti tribus foliis membranaceis3 singulae paginae habent viginti octo
1

