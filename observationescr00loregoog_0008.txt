.-.2-..-

versus, qui ab uno ad ¹alterum marginem integre porrecti sunt3 accuratissime est exaratus;
forma characterum perspicua est; neque multae neque difficiles sunt notae. Qui codicem
confecit librarius Graecae linguae ignarus fuit3 nam quae in libro octavo inveniuntur epi-
grammata et quae alia passim inserta sunt vocabula Graeca maximam partem sunt corru-
ptissima, nonnunquam prorsus omissa. Codex hic potius exeunte decimo vel ineunte
undecimo saeculo scriptus esse mihi videtur, quam, ut Marini putavit, saeculo octavo vel
nono. Fuit quondam Petam'i, ‘cuius nomen in ima pagina secunda et in fine codicis ipsius
manu, ut videtur, inscriptum est. Hinc in bibliothecam Christinae reginae Sueciae pervenit3
inde cum reliquis huius reginae libris in bibliothecam vaticanam translatus est. Huius
codicis quamquam in apparatu Mariniauo egregia mihi parata erat lectionum copia, tamen
ipse eum cum mea recensione accuratissime contuli et vel minutissimas discrepantias ortho-
graphicas enotavi. 2 ν

Proxime ad hunc accedit codex Guelferbytanus (Gudianus 69), de quo Schneider, qui
eum accuratius excussit, in praefatione editionis suae θεῖτ’). conscriptus est' saeculo

. duodecimo.

· Reliqui omnes, quos equidem novi, recentiores sunt et saeculo decimo quarto vel
decimo quinto haud dubie tribuendi. Melioris not-ae inter Vaticanus est Cod. Regin. 1328,
cum quo Cod. Vatic. 2230 et Cod. Laurent. plut. XXX, num. 10 plerumque concordant.
Omnes hi codices recentiores in gravioribus quidem corruptelis nihil differunt ab antiquiori·
bus et melioribuS, sed innumeris locis exhibent lectiones faciliores vel elegantiores eo
lacunas, quae in illis vel sunt vel esse librario videbantur, supplementis nonnunquam spe-
ciosis, saepius alienis et absurdis explent. Non dubito, quin plurima, quae in saeculi decimi
quinti codicibus novata sunt, Italorum coniecturis sint adscribenda. Possunt quidem inter
hos codices diversae familiae discerni. Ita concordant plerumque inter se Cod. Regin.
1965, Palatin. 1562, Ottobon. 1930 et Urbin. 293, et hi quatuor libri inter recentiores
maximam fidem merere videntur. Ad alteram familiam minus bonam pertinent cod. Vatic.
2229 et 6020. Praeterea Cod. Palat. l563,semper fere congruit cum Corsiniano et cum
Mediolanensi bibliothecae Ambrosianae (qui anno 1474 exaratus est). Peioris notae est
Cod. Ottobon. 1233 (scriptus anno 1466),· cum quo in plurimis consentit Ood. Ottob.
1561.

Inter editiones princeps est ea, quae Ioanne Sulpicio Ver-ulam auctore prodiit sine loci
et anni indicatione3 sed quoniam in epistola nuncupatoria ad cardinalem Riarium Sulpi·-
cius affirmat se opus suum edere sedente Innocentio VIII, apparet librum intra spatium,
quod est ab anno 1484 usque ad 1492, in lucem prodiisse. Sequitur editio Florentino„

·) cf. etiam schoenemann Diplomatik n, p. 114—11‘1.

